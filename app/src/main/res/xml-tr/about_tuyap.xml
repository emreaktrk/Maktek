<?xml version="1.0" encoding="utf-8"?>

<offices>
    <paragraph
        content="Tüyap, 28 Haziran 1979 tarihinde, İstanbul’da kurulmuştur. Ana faaliyet konusu yurt içinde ve yurt dışında fuar düzenlemek olan kuruluş İlk fuarlarını İstanbul Spor ve Sergi Sarayı ve İstanbul Taksim’de bulunan Etap Marmara Oteli’nde hazırlamış, hızla çoğalan projeler ve sanayi fuarlarına yöneliş, geniş fuar alanı ihtiyacını da beraberinde getirmiştir. Büyüme sürecinde 30 Mart 1987’de Tepebaşı’nda bulunan Tüyap İstanbul Sergi Sarayı faaliyete geçirilmiş, çağdaş fuar merkezi ihtiyacının uzun vadede karşılanmasını ise, uluslararası standartlarda modern bir alt yapıya sahip “Tüyap İstanbul Fuar ve Kongre Merkezi”ni 1996 yılında hizmete açarak sağlamıştır.\n\nTüyap 2010 yılında yaptığı yeni yatırımlar ile Tüyap Fuar ve Kongre Merkezi'ne üç yeni salon daha ekleyerek 98.000 m² kapalı ve 75.000 m² açık fuar alanı kapasitesine ulaşmıştır. 12 ayrı salondan oluşan Tüyap Fuar ve Kongre Merkezi, Türkiye'de özel sektörün sahip olduğu tek ve en büyük fuar merkezidir. Tüyap İstanbul'daki gelişim ve büyümesine paralel olarak, Anadolu'ya da bir çok yatırım yapmış; Haziran 2002 tarihinde Bursa, Mayıs 2003 tarihinde Konya, Haziran 2006 tarihinde Adana ve son olarak da Ağustos 2008 tarihinde Diyarbakır fuar alanını hizmete sunmuştur.\n\nTüyap, kuruluşunun 35. yılında;  yurtiçinde Adana, Ankara, Bursa, Diyarbakır, Eskişehir, Gaziantep, İzmir, Kayseri, Konya, Samsun ve Trabzon,  yurtdışında da Halep, Moskova, Sofya, Tahran, Tiflis ve Üsküp  ofisleri ve 26 ülkedeki temsilcilik ağıyla, dünyada ve ülkemizde fuarcılık sektörünün önde gelen kuruluşlarından birisi haline gelmiştir. Tüyap,  benimsediği Kalite Yönetim Sistemi doğrultusunda faaliyetlerini 2002 yılından bu yana sahip olduğu TS EN ISO 9001:2008 Kalite Belgesi prensiplerine göre sürdürmektedir.\n\nYurtiçi ve yurtdışı meslek örgütleriyle işbirliğine büyük önem veren Tüyap, ICCA (Uluslararası Kongre ve Toplantı Derneği), INTEREXPO (Uluslararası Ticaret Fuarlarına Katılımlardan Sorumlu Organizatörler Birliği), ICC (Uluslararası Ticaret Odası) ve UFI (Küresel Fuar Endüstrisi Birliği) üyelikleri beraberinde, nitelikli ihtisas fuarlarının uluslar arası  takvimlerde yer almasına onay veren  saygın meslek örgütlerinden IAF (Uluslararası Hazır Giyim Federasyonu)’ın üyesi olup, COPE (Ambalaj Fuarları Organizatörleri Konfederasyonu), EUMABOIS (Avrupa Ağaç İşleme Makineleri Üreticileri Birliği) ve OICA (Uluslar arası Motorlu Araç Üreticileri Birliği) tarafından desteklenmektedir. Ülkemizde fuarcılık sektörünün en önemli meslek kuruluşu olan Türkiye Fuar Yapımcıları Derneği’nin kuruluşuna öncülük etmiş olup, halen derneğin dönem başkanlığını da yürütmektedir.\n\n1982 yılından bu yana aralıksız hazırlanan Kitap Fuarları, Sanat Fuarları ve kültürel sergiler nedeniyle Türk kültür ve sanat hayatına sağladığı katkılar ile Mimar Sinan Güzel Sanatlar Üniversitesi  Akademi Özel Ödülü’ne layık görülen  Tüyap,  kültür hizmetlerini  2004 yılından bu yana  değişik tiyatro sahnelerinde oyunlarını sergileyen Tüyap Çocuk Tiyatrosu  ile farklı bir boyutta  da sürdürmektedir.\n\nMeslekî sorumluluğunun bilinci ile fuarcılık sektörüne öncülük eden Tüyap 30. kuruluş yılı münasebetiyle, Türkiye’de Fuarcılığın Osmanlı’dan günümüze 1860 - 1960 yılları arasındaki yüzyıllık serüvenini belgelemek amacıyla Türkiye Sergicilik ve Fuarcılık Tarihi kitabını hazırlamıştır.  Bu kitap dışında, Tüyap Kitap ve Sanat Fuarları Onur Sanatçıları olmayı kabul etmiş Türk edebiyatının ve sanatının ustalarına ilişkin Tüyap tarafından yayınlanmış pek çok kitap bulunmaktadır.\n\nTüyap, çağdaş, özgür  düşünceli ve  nitelikli bireylerin oluşturduğu bir toplum olabilmek amacıyla eğitime verdiği önem doğrultusunda eğitime duyarlı,  özgüveni gelişmiş, bilinçli gençlerin yetişmesinde gönüllü bir çaba sarfeden, saygın sivil toplum örgütlerinin çalışmalarına destek vermektedir."
        title="TÜYAP TÜM FUARCILIK"/>
</offices>