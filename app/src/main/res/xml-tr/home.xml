<?xml version="1.0" encoding="utf-8"?>

<home>
    <paragraph
        content="TÜRKİYE’nin, dünyanın en büyük 10 ekonomisi arasına girebilmesi için, ihracatın 500 milyar dolara ve kişi başına gelirin 25 bin dolara çıkarılmasını öngören 2023 vizyonunun gerçekleştirilebilmesinde en stratejik sektörler olan makine imalatı ile takım tezgâhları sektörü, önemli bir işbirliğine imza attı. Takım Tezgâhları Sanayici ve İşadamları Derneği (TİAD) ve Makina İmalatçıları Birliği (MİB) ilk kez yaptıkları işbirliğiyle makine sektörünün Avrasya’daki en büyük buluşması olan MAKTEK Avrasya 2014 Fuarı’nı birlikte düzenliyor. Fuar, 14-19 Ekim tarihlerinde TÜYAP Fuar ve Kongre Merkezi’nde gerçekleştirilecek.\n\nTeknolojik gelişme yoluyla sanayileşmeyi ve birçok sektörün rekabet yeteneğini doğrudan doğruya etkileme gücüne sahip olan makine sanayisi ile imalat sanayisinin temel üretim aracı olan takım tezgâhları üreticilerinin ulusal mesleki örgütleri ilk kez önemli bir işbirliğine imza atarak Türkiye’nin 2023 vizyonuna önemli bir adım attı. Türkiye’nin 500 milyar dolarlık 2023 vizyonunda 100 milyar dolarlık iddialı ihracat hedefleri belirleyen ve birbirini tamamlayan iki stratejik sektörün temsilcileri Takım Tezgâhları Sanayici ve İşadamları Derneği (TİAD) ve Makina İmalatçıları Birliği’nin (MİB)işbirliğiyle düzenlediği MAKTEK Avrasya 2014 Fuarı’nı, T.C Bilim, Sanayi ve Teknoloji Bakanlığı da destekliyor. Bu yıl ikincisi düzenlenecek MAKTEK Avrasya 2014 Fuarı,14-19 Ekim tarihlerinde, Büyükçekmece’deki TÜYAP Fuar ve Kongre Merkezi’nde gerçekleştirilecek. Bu fuar, söz konusu stratejik sektörler arasındaki koordinasyonun ve inovatif işbirliklerinin gelişmesinin önemli bir aşaması olacak."
        title="Stratejik sektörler güçbirliği yaptı.\n2023 vizyonuna büyük adım atıldı." />

    <paragraph
        content="Türkiye’deki takım tezgahı tüketiminin yüzde 80’inden fazlası, TİAD üyeleri tarafından karşılanıyor.Ülke ve üyeleri yararına faaliyetlerde bulunan TİAD, 2000 yılı itibariyle Avrupa Takım Tezgahları, Takım ve Aksesuarları Ticari Birliği’ne (CELIMO) üye oldu. CELIMO, toplam sermayesi 10 milyar Euro’yu geçen 1.200 adet takım tezgahı distribütörü firmayı temsil ediyor ve ülkemiz ihracatçıları için birinci derecede önemli bir pazar teşkil ediyor. Takım Tezgâhları Sanayici ve İşadamları Derneği’nin (TİAD) bünyesinde yer alan TİAD Akademi ve TİAD Mesleki Test Merkezi ile beraber sektör profesyonellerinin gelişimi sağlanıyor.\n\nMAKTEK Avrasya Başkanı İlhan Ersözlü ”Türkiye’nin 2023 yılı için koyduğu 500 milyar dolarlık ihracat hedefi içinde 100 milyar dolarlık payla en büyük ihracatçı sektör olmayı planlayan makine sektörü 2013 yılında 13 milyar dolarlık ihracat gerçekleştirdiğini belirterek şunları söyledi: “Türk makine sektörü 10 yıl gibi kısa bir sürede yakaladığı başarıyı 2012 ve 2013 yılında da devam ettirdi. Türk makine sektöründe ihracatın ithalatı karşılama oranı da son on yılda yüzde 27 seviyesinden yüzde 43 seviyelerine çıktı. Sektör 2012 ve 2013’te başta Almanya, İngiltere, ABD, Fransa, Irak, Rusya ve İtalya gibi sanayileşmiş ülkeler olmak üzere 200 ülkeye ihracat gerçekleştirdi. Makine ihracatında Türkiye; Dünya genelinde 2001 yılında 35. sırada iken, 2012 yılında 27. sıraya, Avrupa’da ise 2001 yılında 18. sırada iken 2012 yılında 15. sıraya yükseldi. TÜİK verilerine göre makine sektöründeki istihdam 2010 yılında 154 bin kişiye ulaştı.”"
        title="Gelişmiş ülkelere ihracat" />

    <paragraph
        content="Makina İmalatçıları Birliği’nin(MİB) mevcut 165 üyesi ise yatırım tipi makine ihracatının yüzde 60-65'ini gerçekleştiriyor. Kendi sektörlerinde çok iyi bilinen firmalar, 100'den fazla ülkeye yatırım makineleri ihracatı yapıyor. Dış ticarette en önemli yeri Avrupa tutuyor, daha sonra sırasıyla Ortadoğu, Asya ülkeleri, Uzakdoğu ve Amerika geliyor. MİB’in temsil ettiği üyeler 2013’te ihracatlarını yüzde 6,14 oranında artırarak 493,6 milyon dolarlık ihracat gerçekleştirdi. Türkiye’nin Takım tezgâhları sektörü ise Gardner’ın 27 Şubat 2014 tarihli Takım Tezgâhları Raporu’na göre 2012’de 429,50 milyon dolar olan ihracatı, 2013’te 471,40 milyon dolara yükseldi. Türkiye’nin takım tezgâhları ihracatında dünya sıralamasındaki yeri ise 16.’lıktan 15.’liğe yükseldi."
        title="Türkiye’nin sektördeki yeri dünyada yükseliyor" />

    <paragraph
        content="Makine sanayisi ile imalat sanayisinin temel üretim aracı olan takım tezgâhlarının Avrasya bölgesindeki en önemli üreticileri, MAKTEK Avrasya 2014 Fuarı’nda bir araya gelecek. MAKTEK Avrasya 2014 Fuarı’nda Türkiye’nin ve dünyanın önde gelen 1.000’i aşkın firması ve firma temsilciliği yer alacak. Almanya, Fransa, İspanya, Çin, İngiltere, Tayvan milli katılımlarıyla beraber dünyanın en tercih edilen fuarları arasına girmiştir. Artan katılımla beraber toplam 120.000 metrekare kapalı alan kapasitesine sahip TÜYAP Fuar ve Kongre Merkezi’nin14 salonu da tam kapasiteyle kullanılacak. Fuarda, takım tezgâhları, metal - sac işleme makineleri, tutucular – kesici takımlar, kalite kontrol – ölçüm sistemleri, CAD/CAM, PLM yazılımları ve üretim teknolojileri alanlarında faaliyet gösteren katılımcılar yer alacak."
        title="MAKTEK Avrasya 2014 Fuarı" />

</home>