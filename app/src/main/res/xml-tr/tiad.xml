<?xml version="1.0" encoding="utf-8"?>

<home>

    <paragraph
        content="Takım Tezgahları Sanayici ve İşadamları Derneği (TİAD), 1992 yılında kurulmuş olup, imalat sanayisinin temel üretim araçlarından olan takım tezgahlarının, tamamlayıcı aksesuar ve takımlarının ithalatı, ihracatı, imalatı, toptan ve perakende ticareti ile uğraşan sanayici ve işadamlarını bir araya getirerek; üyelerini gerek yurt içinde gerekse yurt dışındaki her türlü platformda en iyi şekilde temsil etmek amacıyla kurulmuş bir meslek örgütüdür.\n\n20. Kuruluş Yıldönümü olan 2012 yılı itibariyle TİAD’ın üye sayısı 158 olup; Türkiye’deki takım tezgahı tüketiminin % 80’inden fazlası, TİAD üyeleri tarafından karşılanmaktadır.\n\nTİAD ülke ve üyeleri yararına faaliyetlerde bulunmakta olup; söz konusu faaliyetler, kurumsal yapısı içerisinde tesis edilmiş olan Fuar, Mevzuat, Dış İlişkiler ve AB Projeleri, Üye Geliştirme ve Koordinasyon, Satış Sonrası Hizmetler, Basın-Yayın ve Tanıtım, Eğitim, Bilim ve Teknoloji Komiteleri ve Takımcılar, Metroloji ve CAD/CAMÇalışma Grupları aracılığıyla yürütülmektedir.\n\nTİAD, 2000 yılı itibariyle Avrupa Takım Tezgahları, Takım ve Aksesuarları Ticari Birliği’ne (CELIMO) üye olmuştur. CELIMO, toplam sermayesi 10 milyar Euro’yu geçen 1.200 adet takım tezgahı distribütörü firmayı temsil etmekte ve ülkemiz ihracatçıları için birinci derecede önemli bir pazar teşkil etmektedir. CELIMO başkanlığı 2006-2008 döneminde TİAD tarafından yürütülmüş olup; TİAD’ın halen CELIMO Yönetim Kurulu üyeliği statüsü haizdir."
        title="TAKIM TEZGAHLARI SANAYİCİ VE İŞADAMLARI DERNEĞİ"/>

    <paragraph
        content="TİAD, üyelerini kamu kurumları, oda ve denk dernekler, üniversiteler ve benzeri diğer kurum ve kuruluşlar nezdinde temsil ederek sektörün sorunlarının çözümlenmesine destek sağlamak üzere gerek yurt içinde gerekse yurt dışında birçok toplantıya katılım gerçekleştirmekte; söz konusu platformlarda bildirdiği görüşleri ile tüm sektörel çalışmalara katkı sağlamaktadır.\n\nBu çerçevede TİAD, 30/9/2003 tarihli ve 25245 sayılı Resmi Gazete'de yayımlanan SGM 2003/8 sayılı “Makina Teknik Komitesinin Oluşumu ve Görevlerine Dair Tebliğ” ile daha sonra 24/6/2009 tarihli ve 27264 sayılı Resm Gazete'de yayımlanan SGM 2009/10 sayılı “Makina Teknik Komitesinin Oluşumu ve Görevlerine Dair Tebliğ” çerçevesinde görev yapmakta olan Makina Teknik Komitesi’nin (MAKTEK) doğal üyesidir.\n\nMAKTEK, Türkiye’nin AB üyeliğine yönelik olarak kurulan on dört resmi komiteden bir tanesini teşkil etmekte olup; T.C. Bilim Sanayi ve Teknoloji Bakanlığı uhdesinde toplanmaktadır. MAKTEK, özel sektör temsilcilerinin ticari hayatta ve uygulamada karşılaştıkları sıkıntıları Bakanlık ve diğer kamu kurumları ile görüştükleri bir platform niteliği taşımaktadır. Düzenli aralıklar ile toplanan MAKTEK, Bakanlık ve diğer ilgili kurumlara teklif sunabilmekte; ayrıca Alt Çalışma Grupları oluşturarak çalışabilmektedir.\n\nMAKTEK’e bağlı olarak oluşturulmuş olan “Takım Tezgahları Alt Çalışma Grubu” da 8 Haziran 2004 tarihli MAKTEK Kararı ile bu şekilde tesis edilmiş olup; başkanlık görevi halihazırda TİAD tarafından yürütülmektedir.\n\nTİAD, ülkemiz için önemli yol haritaları teşkil eden “Türkiye Sanayi Stratejisi Belgesi ve Eylem Planı (2011–2014)” ile “Türkiye Makina Sektörü Stratejisi ve Eylem Planı (2011–2014)” hazırlık süreçlerine katılım sağlamış ve bahis konusu süreçlerde aktif olarak rol almıştır. “Türkiye Makine Sektörü Strateji Belgesi ve Eylem Planı’nın” uygulanması, izlenmesi ve değerlendirilmesi amacıyla oluşturulan “Yönlendirme Kurulu”nun da üyeleri arasındadır."
        title="Temsil Faaliyetleri ve Etkinlikler"/>

    <paragraph
        content="TİAD, tek başına ya da kamu kurumları, oda ve denk dernekler, üniversiteler, mesleki ve teknik eğitim kurumları benzeri kuruluşlar ile işbirliği içerisinde üyelerine ve sektöre yönelik genel bilgilendirme etkinlikleri düzenlemektedir. Bu etkinlikler çalıştay, kongre, konferans, seminer ve panel şeklinde organize edilebilmektedir.\n\nSektördeki profesyonellere ve öğrencilere yönelik uygulamalı mesleki teknik eğitimlerin yanı sıra ithalat-ihracat, satış-pazarlama, müşteri ilişkileri, hukuki, mali ve yönetimsel konularda kişisel gelişim eğitimler de gerçekleştirilmektedir."
        title="Sektörel İşbirlikleri ve Bilgilendirme Faaliyetleri"/>

    <paragraph
        content="18 Şubat 2010 tarihinde, üniversite öğrencilerinin eğitimlerini sanayide pekiştirmelerinin sağlanması adına TİAD ile Bahçeşehir Üniversitesi Mesleki Teknik Eğitimi Geliştirme Merkezi (METGEM) arasında eğitimlerde teorik ve uygulamaya yönelik işbirliğinin geliştirilmesine yönelik bir “İşbirliği Protokolü” imzalanmıştır. Protokol kapsamında her yıl Meslek Yüksek Okulu öğrencilerine eğitim verilmekte ve staj imkanı sağlanmaktadır.\n\n7 Haziran 2012 tarihinde, makina teknolojisi alanının endüstriyel kalıp dalında nitelikli işgücü ihtiyacının karşılanması adına TİAD ve Haydarpaşa Teknik ve Endüstri  Meslek Lisesi arasında bir “İşbirliği Protokolü” imzalanmıştır. İşbirliği sayesinde sektör ihtiyaçları da göz önünde bulundurularak ortaöğretim düzeyinde nitelikli eleman ihtiyacının karşılanması yönünde çalışmalar yürütülmektedir.\n\nTİAD, Kültür Üniversitesi tarafından düzenlenen KOBİ’ler ve Verimlik Kongreleri’ne de Danışma Kurulu üyesi statüsünde destek sağlamaktadır."
        title="Sanayi – Eğitim Kurumları İşbirliğii"/>

    <paragraph
        content="Ülkemiz için gerekli olan nitelikli yetişkin insan gücünün oluşmasına katkıda bulunmak ve başta TİAD üyeleri olmak üzere tüm imalat sektörünün talep ettiği nitelikli teknik eleman ihtiyacının karşılanmasına destek olmak amacıyla TİAD, deneyim ve güvencesi altında TİAD Akademi bünyesinde mesleki ve teknik eğitimler vermektedir.\n\nTürk sanayisinde CNC sistemlerinin kullanımı, ürünlerin projelendirilmesi, imalat sürecinin yönlendirilmesi ve desteklenmesi, sektöre nitelikli teknik eleman yetiştirilerek üretim sektöründe kullanılan takım tezgahlarının daha verimli çalıştırılmasının sağlanması, firmaların üretim kapasitelerinin arttırılması ve makinaların iş süreci maliyetlerinin azaltılması amaçlarına hizmet eden TİAD Akademi, bu amacın gerektirdiği tüm teknik donanım ve yeterliliğe sahip bir eğitim merkezidir.\n\n“Üretim makinalarını imal eden ana tezgahlar” olarak tanımlanan ve otomotiv, beyaz eşya, savunma, makine, havacılık, gemi inşa, tekstil, kalıp, inşaat, uçak, gıda ve mobilya sektörleri başta gelmek üzere birçok imalat sanayinde kullanılan “Takım Tezgahları”nın doğru, etkin ve verimli kullanımını sağlamak suretiyle Türkiye’nin kalkınması ve gelişmesine katkı sağlayan TİAD Akademi bünyesinde birçok imalat sanayinde kullanılan ara malların ülkemizde daha düşük maliyetler ile imal edilebilmesine ve ülkemizde katma değeri yüksek ürünler imal edilerek dünya ülkelerine ihraç edilebilmesi hedefine yönelik eğitim programları geliştirilmekte ve uygulanmaktadır.\n\nTİAD AKADEMİ bünyesinde; Grup Eğitimleri, “İş Yerinde” Grup Eğitimler ve Özel Dersler olmak üzere üç tür eğitim verilmektedir.\n\nEğitimler; CNC Tezgahların Programlanması, Bilgisayar Destekli Tasarım (CAD), Bilgisayar Destekli İmalat (CAM), Teknik Resim ve Toleranslandırma konu başlıklarını içermektedir. Tüm eğitimler 40 saat olarak gerçekleştirilmekte; özellikle CNC Tezgahların Programlanması eğitimlerinin uygulamalı olarak verilmesine büyük önem verilmekte; bu eğitimlerin zaman planlaması % 20 teorik, % 80 pratik eğitim şekilde düzenlenmiş bulunmaktadır. TİAD Akademi’nin uzman eğitmen kadrosu, hem akademik eğitim almış hem de sanayi sektörlerinin içinden gelen tecrübeli kişilerden oluşmaktadır ve fabrika ortamının birebir simule edildiği enteraktif çalışmalar; eğitim katılımcılarına sektörlerinde karşılaşabilecekleri durum ve sorunları önceden deneyimleme şansı sunmaktadır."
        title="TİAD Akademi - Uygulamalı Mesleki ve Teknik Eğitimleri"/>

    <paragraph
        content="“Talaş Kaldırma Bilimi ve Teknolojisi, CNC Takım Tezgahları  ve Üretim Otomasyonu”, Prof. Dr. Mustafa Akkurt\n\n“Makinalar Hakkında Topluluk Mevzuatı”\n\n“Talaş Kaldırma Bilimi ve Teknolojisi CNC Takım Tezgahları ve Üretim Otomasyonu”, Prof. Dr. Mustafa Akkurt"
        title="TİAD Teknik Yayınları"/>

    <paragraph
        content="TİAD, 2011 yılı Mart ayında Avrupa Birliği (AB) “VOC-Test Merkezi Hibe Programı” çerçevesinde ve T.C. Başbakanlık Hazine Müsteşarlığı, Merkezi Finans ve İhale Birimi (MFİB) aracılığı ve onayıyla AB’den hibe almaya layık görülmüştür.\n\n“Takım Tezgahları VOC-Test Merkezi’nin Kurulması ve İşletilmesi” isimli bu proje çerçevesinde TİAD; CNC Takım Tezgahları Mekanik Servis Yetkilileri, Elektrik/Elektronik Servis Yetkilileri ve Uygulama Yetkilileri için Avrupa Yeterlilikler Çerçevesi (AYÇ) ile uyumlu meslek standartları belirlemekte ve ulusal mesleki yeterlilikleri geliştirmektedir. Hollanda'da yerleşik Stichting Kenteq KBB'nin ortaklığında, T.C. Bilim, Sanayi ve Teknoloji Bakanlığı, Romanya'da yerleşik araştırma kuruluşu INMA ve Bahçeşehir Üniversitesi METGEM iştirakçiliği ile yürütülen projenin 2013 yılı Mart ayında tamamlanması ile birlikte; TİAD, yetkilendirilmiş ve akredite bir kurum tesis etmek suretiyle sektördeki mesleki bilgi ve becerileri değerlendirmek üzere ulusal ve uluslararası alanda tanınacak bir sistem tesis etmiş, Sınav ve Belgelendirme Merkezi kurmuş ve sektörde istihdam aşamasında aranacak Mesleki Yeterlilik Kurumu (MYK) onaylı sertifikalar verir duruma gelmiş olacaktır."
        title="TİAD VOC-Test Merkezi Projesi"/>

    <paragraph
        content="TİAD, iki aylık periyotlar ile yayımladığı dergisi TT Magazin ile üyelerine ve takım tezgahı kullanıcılarına yerel ve global pazarlardaki teknik ve teknolojik güncel gelişmeleri aktarmaktadır.\n\nTT Magazin; 2004 yılından bu yana kaliteli ve bilgilendirici içeriği ile okunurluk oranını üst seviyede tutmuş, doğru ve etkin dağıtım yaparak reklam veren şirketleri hedef kitlesi ile maksimum noktada buluşturmuştur. Şu anda sektörün önde gelen dergileri arasında yer alan TT Magazin’in her sayısı 4.000 fuar özel sayıları ise 5.000 adet basılmakta olup; aynı zamanda Türkiye genelinde 7.000 e-posta adresine de ulaştırılmaktadır. Bu da toplamda her sayı için 11.000, fuar özel sayıları için ise 12.000 kişiye erişime tekabül etmektedir.\n\nTT Magazin; Beyaz Eşya Sanayi, Boru Sanayi, Demir Çelik Sanayi, Gemi ve Vagon Sanayi, iş Makineleri ve Teçhizat Sanayi, Madeni Eşya Sanayi, Metal İşleme, Makine ve Teçhizat Sanayi, Otomotiv Sanayi, Tarım Araç ve Gereçleri Sanayisi, Sanayi ve Ticaret Odaları, Kütüphanelere, Uluslararası Ticari Ataşeliklere ve benzeri sektörlerde bulunan firmalara ve derneklere, birliklere gönderilmekte ve ilgili fuarlarda ücretsiz dağıtılmaktadır."
        title="TT Magazin - Takım Tezgahları ve Üretim Teknolojileri Dergisi"/>

</home>