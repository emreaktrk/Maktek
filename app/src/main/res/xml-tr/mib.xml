<?xml version="1.0" encoding="utf-8"?>

<home>

    <paragraph
        content="Makina İmalatçıları Birliği, 1990 yılında, V. Beş Yıllık Kalkınma Planının önerileri doğrultusunda, Sanayi Bakanlığının öncülüğünde, bu sektörde faaliyet gösteren firmalar tarafından kurulmuş bir sektör derneğidir.\n\nÜyelerimiz, makina ve aksam imalatı alanında 35 alt sektörde faaliyet göstermektedirler; takım tezgahları yanında kesici takım ve kalıp imalatçıları, hidrolik-pnömatik makina ve komponentleri, kaldırma ve yükleme, inşaat ve kazı makinaları, maden, metalürji, mermer işleme ve sondaj makinaları, gıda, ambalaj ve plastik işleme makinaları ile deri işleme, tekstil makinaları...v.s gibi, her tür makina imalatı yapan kuruluşlar Birliğe üye olabilmektedirler. Birlik, devlet bürokrasisinde, Sanayi ve Ticaret, Bayındırlık, Maliye Bakanlıkları, Hazine, Dış Ticaret, Devlet Planlama Müsteşarlıklarının yanı sıra, İGEME, KOSGEB, TÜSİAD, DEİK ve İKV gibi kuruluşlar nezdinde saygın bir konuma sahip olup, bu kuruluşlar ile sürekli ilişki ve irtibat halindedir.\n\nMakina İmalatçıları Birliği, CECIMO 'ya (Avrupa Takım Tezgahları İmalatçıları Ekonomik İşbirliği Komitesi) Kasım 1999 yılından beri üyedir. Ayrıca PNEUROP 'a (Avrupa Kompresor ve Pnomatik Aletler İmalatçıları Ekonomik İşbirliği Komitesi) da Mayıs 2005 yılından beri üyedir."
        title="MAKİNE İMALATÇILARI BİRLİĞİ"/>

    <paragraph
        content="Gelişmiş bütün ülkelerde mühendislik sanayii olarak kabul edilen ve teknoloji üretimine direkt katkıda bulunan makina imalatı sektörünün, gerek yurt içinde, gerekse yurt dışında karşılaştığı müşterek sorunlara çözüm aramak, bu maksatla geliştirdiği önerilerini ilgili makamlarla görüşerek sonuçlandırmak, sektörün yurt dışına açılmasına ve gelişmesine katkıda bulunmak Üyelerinin bireysel sorunlarının çözülmesi için ilgili özel ve resmi kuruluşlar nezdinde girişimler yapmak Üyelerinin imalat ve ihracatlarını artırmaları için, yurt içi ve yurt dışı tanıtım çalışmaları yapmak, yurt içinde uluslar arası fuarlar düzenlemek, yurt dışında sektörümüzle ilgili fuarlara katılarak üye firmaların tanıtımını yapmak Birliğimizin misyonu, makina imalatçılarını bu amaçlar doğrultusunda birleştirmek ve bütün gelişmiş ülkelerde en ön planda olan Makina İmalat Sanayi Sektörünü, ülkemizde de aynı noktaya getirmektir. Sorunlarımızın hemen hepsinin çözümü siyasi otoriteden geçmektedir. Bu seviyede alınacak kararlara, ancak tüm imalatçıların ortak hareket etmesi ile ulaşılacaktır."
        title="Birliğin Amacı"/>

</home>